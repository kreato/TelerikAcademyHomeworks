Въпреки, че оригиналната Red Dead Redemption бе един от големите хитове на 
седмото конзолно поколение, може би е малко вероятно да се надяваме скоро да 
видим нейно продължение.
Това твърди противоречивият анализатор Майкъл Пахтър, според когото за разлика 
от повечето компании, стратегията на Rockstar е мотивирана не от желанието за 
пари, а от това продуктите да се харесат на играчите. Това означава, че компанията 
ще остави продължението на уестърна на заден план, а по-скоро ще обяви напълно 
нова игра през тази година.
Поне според Пахтър.
"Не мисля, че те са склонни да се откажат от принципите си, за да спечелят малко 
повече пари. Затова считам, че ще видим напълно ново IP през тази година. Освен 
това говорейки за продължения, следваща част на Midight Club изглежда 
по-вероятно да се появи преди изобщо да можем да говорим за Red Dead Redemption 2", 
казва анализаторът.
"Имайте предвид, че Rockstar е пускала поне по една игра всяка година от 2001 г. 
насам", припомня той.